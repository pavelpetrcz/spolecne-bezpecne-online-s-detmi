# Společně bezpečně online s dětmi

Společně bezpečně online s dětmi je repozitář zdrojů informací jak se pohybovat v online prostoru s dětmi. Jak jim být na blízku v online světě tak, abyste jako rodiče měli přehled o tom, co vaše děti dělají online, ale zároveň jste s důvěrou nechali mnoho rozhodnutí na vašich dětech s respektem k jejich soukromí.

Repozitář obsahuje i články, podcasty, materiály s tipy na online zábavu s dětmi.


### Changelog

- 11.11.2022 - založení repozitáře


## Webové stránky
### [Nebojte se internetu](https://www.nebojteseinternetu.cz)
Sada deseti krátkých videí jak se bezpečně chovat na internetu. Videa jsou staršího data, nicméně informace v nich obsažená jsou platná dodnes. Rodiče nebo obecně dospěláci získají základní návyky pro pohyb v online prostoru. Pod každou epizodou jsou textově shrnuté informace a vysvětlené pouzité termíny.

### [Jak na internet](https://www.jaknainternet.cz/)
Série videí, které jste mohli zahlédnout v prime-time na kanálech České televize. Hlavní roli si zahrál herec Zach a jednoduchým způsobem publiku vysvětluje základní termíny a jejich souvislosti.

### [NUKIB - Národní úřad pro kybernetickou a internetovou bezpečnost - vzdělání pro verejnost](https://www.nukib.cz/cs/kyberneticka-bezpecnost/vzdelavani/verejnost/)
Česká republika má to štěstí, že mezi státními orgány se vyskytuje také úřad pro potírání a prevenci kybernetické bezpečnosti. Jedním z jejich úkolů je provádět osvětu mezi širokou veřejností. V následujících odrážkách najdete výběr z jejich produkce.
- jednoduché karty ve formě PDF vhodné i pro tisk rozdělené podle cílových skupin - https://www.nukib.cz/cs/kyberneticka-bezpecnost/vzdelavani/verejnost/
- rozcestník pro rodiče - rozsáhlejší publikace s popisem různých situací a jak se v nich chovat bezpečně. Publikace se věnuje sociálním sítím obecně, specificky TikToku, YouTube, online hrám, práci s fotografiemi, práci s informacemi a online seznamování - https://www.nukib.cz/download/vzdelavani/rozcestniky/Rozcestnik_pro_rodice.pdf
- přehled všech publikací NUKIB pro vzdělávání - jsou zdarma v PDF podobě ke stáhnutí - https://www.nukib.cz/cs/kyberneticka-bezpecnost/vzdelavani/publikace-ke-vzdelavani/

### [NUKIB - kniha Vanda a Eva v onlajn světě](https://nukib.cz/download/vzdelavani/rozcestniky/Vanda_a_Eda_v_Onljn_svete_kniha_s_kartami.pdf) 
- Kniha je o objevování online světa a jeho nebezpečí. Stává se tak jednou z publikací, které lze s dětmi procházet a seznámit je tak v relativně útlém věku se všemi číhajícími nástrahami.
- Knihu lze také zdarma poslouchat diky Českému rozhlasu - https://www.mujrozhlas.cz/cteni-na-pokracovani/vanda-eda-v-onljn-svete-jak-se-neztratit-na-internetu

### [PEGI.org - Pan European Game Information](https://pegi.info/)
Pokud vaše dítě propadne hrám, poskytne vám PEGI skóre jasný přehled o tom jestli je hra vhodná k jeho věku nebo ne. Jednoduchou formou čísel a barev ve škále od zelené - vhodné pro malé děti až po sytě červenou - hry s obsahem pouze pro dospělé tak v okamžiku vyhodnotíte, zda je hra pro vaší ratolest vhodná nebo nikoliv.

### [E-bezpečí](https://www.e-bezpeci.cz)
Certifikovaný projekt na podporu rodičů, pedagogů, dětí a jejich prarodičů. Zaměřuje se na určitý výčet témat - jako například sexting, youtubering, upozorňování na nebezpečné praktiky online, apod. Na webu lze najít jak textové informace, tak ale i záznamy ze zvukových rozhovorů a spousta videí na předem dobře vybrané téma.

### [Marty Is dead - vzdělávací web o kyberšikaně](https://martyisdead.mall.tv/vyuka/)
Obsahový web s příručkou "Jak na internet" pro starší děti už o skutečných reáliích internetu. Web obsahu knihu i pro nejmenší děti přístupnou formou o základních návycích pohybu online.

## Videa, seriály, filmy
## [Expert varuje: Jedna věc je na sociálních sítích nebezpečnější než kyberšikana](https://video.aktualne.cz/spotlight/spotlight-rozhovor-martin-kozisek-video/r~3a1d71223c0c11ee8b4e0cc47ab5f122/) - Aktuálně.cz
Rozhovor s expertem na kybernetickou kriminalitu a témata spojená hlavně s užíváním technologií českou mládeží.
## [Marty Is dead](https://www.mall.tv/martyisdead/vsechny-epizody)
Seriál krátkých epizod s tématikou kyberšikany. Celý příběh zprostředkuje rodičům klíčovou zprávu o tom, že není jedno co děti dělají online a je dobré být s nimi online. Seriál získal cenu Emmy.

## [V Síti](https://www.csfd.cz/film/720753-v-siti/prehled/)
Film natočený Vítem Klusákem a jeho týmem v roce 2020 otevřel diskuzi o online zneužívání dětí a dosud bublající problém na českém internetu. 

## Knihy
-  [Hry, sítě, porno - Jan Melvil Publishing](https://www.melvil.cz/kniha-hry-site-porno/)
Kniha pojednává o nástrahách moderních technologií a vlivu na nezralou mysl mladého člověka. Zahodíte veškeré iluze o tom, že represe a konfrontace funguje. Pokud váš potomek v digitálním světě má přežít, musíte být s ním na jedné lodi jako parťák.

## Tipy na zajímavé podcasty
### [Sharenting: rozmyslete si, co o vašich dětech vystavíte na internet](https://podcasts.google.com/feed/aHR0cHM6Ly9hcGkubXVqcm96aGxhcy5jei9yc3MvcG9kY2FzdC85Mzg1ZWY4NC1jNzEwLTM4ZTAtYjczMS0xMjJlYjIyNmZkNGMucnNz/episode/YTZjY2U3NWEtNDY3Mi00OTQwLWEzMzctN2NkZTU5ZDQ4MTM2?ep=1)
Rodiče často sdílí informace, fotografie a další obsah na online sociálních sítích. Ale nedomýšlejí důsledky svého jednání. Asi by nikdo z nás nechtěl najít online svoje fotografie jak se jako batole koupe ve vaničce nebo něco o dost možná ponižujícího. Mluvte s dětmi o tom co sdílíte, možná budete překvapeni jak přesně se dovedou rozhodnout.
### [LifeKit - Parents, Check Your Own Screen Habits - ENG](https://podcasts.google.com/feed/aHR0cHM6Ly9hcGkubXVqcm96aGxhcy5jei9yc3MvcG9kY2FzdC85Mzg1ZWY4NC1jNzEwLTM4ZTAtYjczMS0xMjJlYjIyNmZkNGMucnNz/episode/NWM2NjVjMDktMjI1NS00YThkLWIxNTEtMmJkYmNkOTU4NmMy?ep=14)
Nemůžeme se divit, že naše ratolesti tolik touží po mobilních zařízeních a nepovažují hodiny trávené na těchto digitálních zařízeních za něco závadného, když jim jako rodiče dáváme špatný vzor. Děti se učí napodobováním a záleží primárně na nás rodičich co budou napodobovat. V podcastu se kromě této otázky řeší i důvěra při používání online nástrojů a kde hraničí dohled se stalkingem.

## Učení a vzdělávání online
### [Duolingo](https://www.duolingo.com/)
Výborný pomocník pro procvičování jazykových znalostí. Ocení primárně rodiče - jak z pohledu, že si sami mohou trénovat jazyky, tak kvůli svým dětem, které dostanou další nástroj, kde si lze osvojit určitou úroveň znalosti cizích jazyků.

### [Matemág](https://matemag.cz)
Hru může hrát tak dítě od 4 let. Jedná se o Hejného metodu výuky matematiky v hře pro tablet nebo telefon. Ve své podstatě se jedná o RPG, kdy hlavní postavy a dítě plní rozličné matematické úlohy, což odemyká další a další trasy nebo úrovně hry. Část hry je zdarma a část je placená.

### [Scratch](https://scratch.mit.edu/) 
Zábavné programování pro děti ve věku od 7 let. Přístupnou formou posouvání barevných bloků si můžete vyzkoušet a naučit se myslet jako programátor. Přemýšlet nad tím jak dosáhnout vytyčeného cíle za pomocí logických operátorů, smyček, apod. Staňte se na chvilku skutečnými programátory a při té příležitosti vyrobte interaktivní dílo.

### [Scratch Junior](https://www.scratchjr.org/) 
Scratch Junior je obdoba klasického Scratch viz výše. Rozdíl je v tom, že nástroj cílí na děti ještě o něco mladší. Autoři uvádějí doporučený věk od 5 let. Rozhraní je jednodušší, celkově je aplikace zjednodušená, ale lze dosáhnout stejně zábavné aktivity jako se starším bráškou Scratch.

## Zábava online
### [Déčko Svět ](https://decko.ceskatelevize.cz/hry)
Déčko je náš kamarád už delší dobu primárně kvůli Večerníčku. Nicméně v poslední době se kamarádíme i s webem kvůli jeho hrám, které jsou z dílny veřejnoprávní České televize, tudíž se lze domnívat, že se jedná o nezávadný zdroj online zábavy.

### [Kouzelná školka](https://decko.ceskatelevize.cz/kouzelna-skolka)
Kouzelná školka je už dnes legenda mezi pořady, které vysílá Česká televize pro nejmenší. V moderním pojetí se i tento pořad dočkal svých stránek na webu Déčka. Najdete zde pro nejmenší hry, videa, písničky a soutěže.

### [Alík.cz](https://www.alik.cz)
Alík je sociální síť pro děti do 18 let s funkcionaltami 

### [Záchranná stanice živočichů Makov](https://www.makov.cz/webkamera.html)
Děti a dospelí se zájmem o přírodu a živočichy by mohli ocenit  stanici za to, že můžeme nahlédnout do soukromí různých zvířat.

### [KangiClub - Helen Doron](https://www.kangiclub.com/home)
Stránka plná her v angličtině. Děti si mohou vyzkoušet své znalosti formou her a poslechů. Web je primárně pro studenty programů Helen Doron, ale je tam spousta her zdarma volně pro všechny. 
